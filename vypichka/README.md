Випічка
=======

Цвібак
------

**Складники:**

- яйця 6шт;
- мука (вага дорівнює вазі яєць зі шкаралупою);
- цукор (вага дорівнює вазі яєць зі шкаралупою);
- горіхи грецькі & родзинки (вага дорівнює вазі яєць зі шкаралупою);
- терта шкірка з одної цитрини;
- цукати порізаними квадратиками приблизно 2 ст ложки;
- ваніль

**Приготування:**

Відділити жовток від білка. Збити піну з білків. До піни додавати по одному жовтку, трохи муки та цукру і збивати. До готового тіста додати посічені горіхи, родзинки, цукати і терту цедру з цитрини та вимішати.

Вистелити форму для випікання пергаментним папером. Викласти масу. Пекти приблизно годину при температурі 220 градусів. Щоб переконатись, що цвібак спечений, проколоти дерев’яною паличкою. Якщо паличка суха і тісто не пристало до неї - виріб готовий ;-)

Італійський тарт з полуницями
-----------------------------

**Складники:**

- 1.5 чашка муки
- 1.5 ч. ложки розпушувача
- 1 ч. ложка кориці
- 90 гр. топленого масла
- 2 яйця
- 3/4 чашки цукру
- 2 ст. ложки теплого молока
- 1/4 ч. ложки солі
- полуниці

**Приготування:**

1. Духовку нагріти до 180 градусів, форму діаметром 22-24см. змастити маслом.
2. Змішати пересіяну муку, корицю, сіль і розпушувач.
3. Окремо збити масло з цукром. Додати до масла яйця і молоко, перемішати. Додати муку і все перемішати.
4. Полуниці розрізати навпіл, викласти на тісто, злегка вдавлюючи.
5. Пекти 30-35 хв.
6. Готовий пляцок вистудити і посипати пудрою.
