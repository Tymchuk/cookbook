# **Кутя**

### **Пшениця**

2 горнятка куті\(пшениці\)

5 горнят води

ч.л. солі

  
Помити кутю\(~2-3 рази\). Залити водою \(води в 2.5 рази більше ніж куті\) і залишити на 2-3 години.

Варити в тій же воді на слабкому вогні. Додати чайну ложку солі. Як закипить - зняти піну. Варити помішуючи 2 години.

  


### **Мак**

1 горня маку



~2 рази помити мак : залити холодною водою, перемішати і дати маку осісти; злити воду зі сміттям.

Залити кипятком\(води мало-тільки щоб накрило мак\) і варити пів години на дуже слабкому вогні.

Зцідити воду \( якщо терти макогоном, то дуже добре зцідити воду\)

  


### **Горіхи**

1 горня горіхів

порізати

  


### **Приготування куті**

~0.5 літри меду\( залежить від меду\)



Потерти мак. З вареної пшениці зняти шкірку і викинути. Змішати мак, горіхи, пшеницю і мед. Якщо потрібно можна додати кипяченої води \(кипяченої - щоб не скисла кутя\), досолодити цукром. На Йордана можна додати посвячену воду.

